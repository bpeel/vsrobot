<!DOCTYPE html>

<html>
  <head>
    <meta charset="utf-8">
    <title>Verda Ŝtelo - Telegrama Roboto</title>
    <link rel="stylesheet" type="text/css" href="vsrobot.css">
  </head>
  <body>
    <div class="content">
      <div class="title">
        Verda Ŝtelo
      </div>
      <p>
        Verda Ŝtelo estas vortludo en Esperanto. Ĉi tiu paĝo
        priskribas la Telegraman roboton per kiu vi povas ludi en la
        grupo <a href="https://t.me/joinchat/APGe_D3NXoVlHT3pBYAadA">Ludoj
        en Esperanto</a>.
      </p>
      <h2>Kiel ludi</h2>
      <p>
        Por komenci ludon, aliĝu al la ludo kaj tajpu
        ‘/komenci@vsrobot’. Aliaj homoj povas aliĝi al la ludo se ili
        tajpas ‘/aligxi’.
      </p>
      <ul>
        <li>En la ludo estas sako de literoj kaj literoj sur la tablo
        kiujn oni povas uzi por krei vortojn. Ĉiu ludanto povas
        laŭvice turni novan literon el la sako por aldoni ĝin al la
        centro. La ludanto kiu aktuale havas la vicon estas markita
        per eta fingro (👉). Por turni literon tiu ludanto tajpu
        ‘/t’.</li>

        <li>Je ĉiu momento iu ajn ludanto rajtas nomi vorton fareblan
          el iuj neuzitaj literoj. Ĝi povas esti senfinaĵa radiko
          (ekzemple “kat”), sed ĝi devas longi almenaŭ tri literojn.
          Kiam oni pensas ke oni trovis vorton, tajpu ‘/p vorto’ kie
          ‘vorto’ estas via vortpropono. La vorto aldoniĝos al via
          listo de vortoj. Se la aliaj ludantoj konsentas ke ĝi estas
          valida vorto, ĝi povas resti tie. Alikaze, post
          interkonsento oni povas tajpi ‘/malfari’ por remeti la
          vorton en la centro.</li>

        <li>Je ĉiu momento iu ajn ludanto ankaŭ rajtas ŝteli vorton de
          iu alia ludanto se li aŭ ŝi povas plilongigi ĝin. La nova
          vorto devas uzi almenaŭ unu literon el la mezo
          kaj <b>ĉiun</b> literon de la ŝtelata vorto. La nova vorto
          devas havi malsaman radikon (ekzemple “bank” → “knabo”, sed
          ne “bank” → “banko”). Por ŝteli vorton, simple tajpu ‘/p
          vorto’ kie ‘vorto’ estas la nova vorto kiun vi kreos. La
          servilo deduktos kiun vorton vi intencas ŝteli.</li>

        <li>La ludo finiĝas tiam, kiam ĉiuj literoj estas elturnitaj,
          kaj ĉiu konsentas ke neniu plia vorto fareblas. Venkas tiu
          kiu havas la plej multajn vortojn. Okaze de egaleco gravas
          la nombro da literoj. Se oni tajpas ‘/fini’ la servilo
          kalkulos la poentojn.</li>
      </ul>
    </div>
  </body>
</html>
